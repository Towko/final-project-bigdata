# BigData project

## Завдання 1. Підрахунок загальної кількості респондентів

Опис завдання: Тобі потрібно визначити загальну кількість респондентів, які взяли участь в опитуванні Stack Overflow. Це базова метрика, яка дасть тобі уявлення про обсяг датасету.

Фінальний результат: Число, що відображає загальну кількість респондентів в опитуванні.

Формат здачі: Комірка з кодом та виведеним результатом у форматі числа.

## Завдання 2. Аналіз повноти відповідей респондентів

Опис завдання: Визнач, скільки респондентів відповіли на всі запитання опитування. Для цього тобі знадобиться:

- Отримати список питань з файлу survey_results_schema (поле "qname")
- Перевірити наявність відповідей на ці питання у кожного респондента
- Підрахувати кількість респондентів без пропущених значень

Примітка! Список питань міститься у файлі survey_results_schema, то ж треба перевірити, чи була відповідь у опитуванні на запитання, яке знаходиться у survey_results_schema, поле "qname". Для фільтрації лише цих значень можеш використати метод інтерсекції двох множин.

Фінальний результат: Число, що показує кількість респондентів, які відповіли на всі запитання з опитування.

Формат здачі: Комірки з кодом, що демонструють процес отримання списку питань, фільтрації та підрахунку, з виведеним фінальним числом.

## Завдання 3. Статистичний аналіз досвіду респондентів

Опис завдання: Обчисли міри центральної тенденції для поля WorkExp (досвід роботи респондентів). Тобі потрібно знайти:

- Середнє значення (mean)
- Медіану (median)
- Моду (mode)

Фінальний результат: Таблиця або серія значень з трьома показниками: середнє, медіана та мода для досвіду роботи респондентів.

Формат здачі: Комірка з кодом та виведеними статистичними показниками у зручному для читання форматі.

## Завдання 4. Аналіз віддаленої роботи

Опис завдання: Визнач кількість респондентів, які працюють віддалено (remote). Тобі потрібно знайти відповідне поле в датасеті та підрахувати кількість працівників, які обрали цей формат роботи.

Фінальний результат: Число, що показує кількість респондентів, які працюють віддалено.

Формат здачі: Комірка з кодом та виведеним числовим результатом.

## Завдання 5. Визначення популярності Python

Опис завдання: Обчисли відсоток респондентів, які програмують на Python. Зверни увагу, що поле з мовами програмування може містити множинні значення, тому потрібно перевірити наявність Python в цьому полі.

Фінальний результат: Відсоток респондентів, які програмують на Python (наприклад, 45.3%).

Формат здачі: Комірка з кодом та виведеним відсотковим значенням.

## Завдання 6. Аналіз шляхів навчання програмуванню

Опис завдання: Визнач, скільки респондентів навчалося програмувати за допомогою онлайн курсів. Знайди відповідне поле в датасеті, яке описує способи навчання, та підрахуй тих, хто обрав онлайн курси.

Фінальний результат: Число, що показує кількість респондентів, які навчалися програмувати через онлайн курси.

Формат здачі: Комірка з кодом та виведеним числовим результатом.

## Завдання 7. Географічний аналіз компенсації Python-розробників

Опис завдання: Серед респондентів, що програмують на Python, проведи аналіз компенсації (ConvertedCompYearly) в розрізі країн. Для кожної країни обчисли:

- Середню суму компенсації
- Медіанну суму компенсації

Фінальний результат: DataFrame з колонками: країна, середня компенсація, медіанна компенсація.

Формат здачі: Комірка з кодом та виведеною таблицею результатів.

## Завдання 8. Аналіз освіти найбільш оплачуваних спеціалістів

Опис завдання: Визнач рівні освіти 5 респондентів з найбільшою компенсацією. Тобі потрібно:
- Відсортувати респондентів за рівнем компенсації
- Вибрати топ-5
- Показати їх рівні освіти

Фінальний результат: Список або таблиця з 5 рівнями освіти найбільш оплачуваних респондентів.

Формат здачі: Комірка з кодом та виведеним списком або таблицею рівнів освіти.

## *Завдання 9. Аналіз популярності Python по віковим категоріям 
*(виконання необов'язкове, за бажанням)

Опис завдання: Для кожної вікової категорії визнач відсоток респондентів, які програмують на Python. Це дасть уявлення про те, в яких вікових групах Python є найпопулярнішим.

Фінальний результат: Таблиця з колонками: вікова категорія, відсоток Python-розробників.

Формат здачі: Комірка з кодом та виведеною таблицею результатів.

## *Завдання 10. Аналіз індустрій серед високооплачуваних віддалених працівників
*(виконання необов'язкове, за бажанням)

Опис завдання: Знайди респондентів, які:

- Знаходяться у 75 перцентилі за компенсацією (тобто заробляють більше, ніж 75% респондентів)
- Працюють віддалено
- Для цієї групи визнач найрозповсюдженіші індустрії.

Фінальний результат: Список або таблиця найрозповсюдженіших індустрій серед високооплачуваних віддалених працівників, відсортованих за популярністю.

Формат здачі: Комірка з кодом та виведеним списком індустрій з їх частотою/кількістю.


# Критерії прийому проєктної роботи:
- Файл .ipynb з Jupyter Notebook чи Google Colab
- Відповіді на всі обов'язкові завдання (1-8) дані у ноутбуці
- Кожна відповідь супроводжується таблицями, масивами або числовими значеннями
- Результати чітко відображені у виводі комірок
Код структурований та зрозумілий
Використані коректні методи Pandas для кожного завдання
Враховані можливі пропущені значення в даних
